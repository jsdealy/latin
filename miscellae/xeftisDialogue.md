# Xeftis Dialogus Erasmiani 

Discipulus: Novum librum, magister, accepimus.

Erasmus: Quemnam huc attulistis? Num a celebrato quodam quem peperit
antiquitas?

D. A scopo non procul aberras: nam ab antiquis praeceptus eamdem doctrinam
in scribendo adhibuit.

E. Num nostras quispiam?

D. Nostras quidem! Libellum tu apte manu scriptum tibi referimus. Ubi tuum
illud nomen perspeximus, te admonitum ludo egressi concurrimus.

E. Quanta vobis comitas! Meane igitur colloquia nacti estis?

D. Illa quidem. Studio excitati nostras cohibere manus non potuimus quin
aliquot paginas ante explorarent, quam apud te essemus. Decorum videbatur ut
digneris quae ipse chartis condideris nobis praelegas.

E. Me in epistulis ad amicum quendam scribendis totum occupatum oppressistis;
tamen id quod a scrupulosissimis discipulis tam studiose non nisi a crudelibus
detractatur. Esto. Quod colloquium vobiscum legam?

D. Illud de lusibus puerilibus nostris studiis consentaneum videtur: nec est
cur quod junioribus imprimis aptatum sit peraeque senioribus non placeat.

E. Vobis obtemperabo. Num vero ludi magister commeatus vobis dedit, ut huc
tam intempestiva hora veniatis? Vicinam scholam tumultuantem audio; quem
tumultum per vicum omnem circumtulisse videmini.

D. Fac ne tumultum quem dicis augeas! Clanculum magistrum, puerorum
carnificem, ex suo laniario subterfugimus, cum nobis tergus ostenderet. In
moenia cito conscendimus illorum castrorum ne qui custos nos caperet. Quibus
peractis, nihil reliqui fecimus quin tibi quanta celeritate cruscula
permitterent adveniremus. Contigit ut ostio aperto tuam domum facile intraremus
: non in manu esset id unco pandere. 

E. Apud caecum illum magistrum miror vos adeo callidos factos esse.

D. Pusillum afuit ut vigili cuidam incideremus, qui nos semel et saepius
decepit. Canticulum enim istum sibilantem deprehendimus, cum in dextram viam
ingressuri essemus. Coniventibus enim oculis, quo magis cantui animum
intenderet, felix circumambulabat: nos autem feliciores illum circio celerius
praeteriimus.

E. O vafras vulpes! Atqui vestrae voluntati obsequar. At cujusnam vocis canor
meas obtundit aures? An est vobis notus?

D. Factum est de nostra pelle! Magister adventat! Post illam sedem
latibulemur!

Magister Salvus sis, mi Erasme.

E.: Et tu pariter salvus sis. Qui secundus ventus te huc appulit?

M. Me facilius in ventum navigasse crederes, qui, cum docerem, ad te
proficisci coactus sim. Ignavi scilicet tres discipuli meo ludo fugerunt: hoc
asylum petierunt.

E. Ain vero? Tres? Neminem vidi quem ignavo discipulo assimilarem; quomodo
illos agnoscam, si accidat ut hic adsint?

M. Unus duos dentes amisit, alter rutilum capillum habet, tertio demum
sinistra deficit. Fac me certiorem si videris horum ullum.

E. Faciam.

M. Grates tibi habeo.

E. Surgite, pueri, discessit magister.

D. Unum plus diem tua gratia vivemus! Attamen: nobis extemplo ad ludum
commigrandum esse videtur, ne quam perduellione dignam demus poenam. Te igitur
alias auscultabimus; acceptumque tibi tum referemus. Vale, Erasme.

E. Nolite cunctari! Repetite collegas, an eos vultis erga vos invidiosos
reddi? 

D. Volamus jam, vetule!


