 Itaque duce Telesillide, celeriter armis assumptis, subita corona civitatis moenia complevere. Quae res non parum admirationis hostibus praebuit. Et Cleomenem expugnatione saepius nequiquam tentata, pluribus militibus amissis, ad extremum retrocedere coegerunt. Alterum vero regem Demaratum, ut Socrates (inquit) cum iam parte civitatis, quae Paphilia dicitur, occupasset, eiecerunt. Ita mulierum consilio atque virtute, liberata civitate, mulieres omnes quae in pugna cecidissent, in via quae Argia dicitur, sepeliri decreverunt. His autem quae pugnae superfuerant, permissum est, ut Marti simulacrum, earum virtutis monumentum, statuerent. Hanc vero pugnam, nonnulli sextodecimo die, alii autem Calendis, gesta fuisse tradunt, eius mensis qui nunc quartus apud Argiuos habetur, quondam vero postremus numerabatur, quo nostram ad aetatem sacra quaedam apud Argiuos celebrantur. In quibus mulieres chlamydes, ac virilem veste indutae, viri autem pessulum gestantes, & muliebrius velamentis capita obvoluti, versantur. Ut autem interfectorem civium iacturam instaurarent, id serius, ut Herodotus inquit, sed accolis, qui circa urbem habitabant, ut quisque alios excellere videbatur, in cives electis, sese in matrimonium sociariunt.


