<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>-</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
  <link rel="stylesheet" href="tufte.css" />
</head>
<body>
<section>
<h1 id="phaedri-avgvsti-liberti-fabvlarvm-aesopiarvm">PHAEDRI
AVGVSTI<br>LIBERTI FABVLARVM<br>AESOPIARVM</h1>
<span class="line">
<p class="“subtitle”">
Liber Primus
</p>
<p><br></span></p>
</section>
<section>
<h2 id="prologus">Prologus</h2>
<p><span class="line">Aesopus auctor quam materiam
repperit<label for="1" class="margin-toggle sidenote-number"></label><input type="checkbox" id="1" class="margin-toggle"/><span
class="sidenote">materiam quam Aesopus auctor
repperit</span>,<br></span> <span class="line">hanc ego polivi versibus
senariis<label for="2" class="margin-toggle sidenote-number"></label><input type="checkbox" id="2" class="margin-toggle"/><span
class="sidenote">sex per</span>.<br></span> <span class="line">Duplex
libelli
dos<label for="3" class="margin-toggle sidenote-number"></label><input type="checkbox" id="3" class="margin-toggle"/><span
class="sidenote">ingenium</span> est: quod risum movet<br></span> <span
class="line">et quod prudenti vitam consilio monet.<br></span> <span
class="line">Calumniari<label for="4" class="margin-toggle sidenote-number"></label><input type="checkbox" id="4" class="margin-toggle"/><span
class="sidenote">perperam increpare</span> si quis autem
voluerit,<br></span> <span class="line">quod arbores loquantur, non
tantum ferae,<br></span> <span class="line">fictis iocari nos meminerit
fabulis.<br></span></p>
</section>
<section>
<h2 id="i.-lupus-et-agnus">I. Lupus et Agnus</h2>
<p><span class="line"><span class="newthought">Ad rivum</span> eundem
lupus et agnus venerant,<br></span> <span class="line">siti compulsi.
Superior stabat lupus,<br></span> <span class="line">longeque inferior
agnus. Tunc fauce
improba<label for="5" class="margin-toggle sidenote-number"></label><input type="checkbox" id="5" class="margin-toggle"/><span
class="sidenote">faux non probata est</span><br></span> <span
class="line">latro incitatus iurgii causam intulit;<br></span> <span
class="line">“Cur” inquit “turbulentam fecisti mihi<br></span> <span
class="line">aquam bibenti?”
Laniger<label for="6" class="margin-toggle sidenote-number"></label><input type="checkbox" id="6" class="margin-toggle"/><span
class="sidenote">lanam gerens = agnus</span> contra timens,<br></span>
<span
class="line">“Qui<label for="7" class="margin-toggle sidenote-number"></label><input type="checkbox" id="7" class="margin-toggle"/><span
class="sidenote">quomodo</span> possum, quaeso, facere quod quereris,
lupe?<br></span> <span class="line">A te decurrit ad meos
haustus<label for="8" class="margin-toggle sidenote-number"></label><input type="checkbox" id="8" class="margin-toggle"/><span
class="sidenote">ad potÃºs meos</span> liquor”.<br></span> <span
class="line">Repulsus ille veritatis viribus,<br></span> <span
class="line">“Ante hos sex menses male,” ait, “dixisti mihi.”<br></span>
<span class="line">Respondit agnus, “Equidem natus non eram.”<br></span>
<span class="line">“Pater hercle tuus,” ille inquit, “male dixit
mihi.”<br></span> <span class="line">Atque ita correptum
lacerat<label for="9" class="margin-toggle sidenote-number"></label><input type="checkbox" id="9" class="margin-toggle"/><span
class="sidenote">lacero, are</span> iniusta
nece<label for="10" class="margin-toggle sidenote-number"></label><input type="checkbox" id="10" class="margin-toggle"/><span
class="sidenote">iniusta nece = morte iniusta</span>.<br></span> <span
class="line">Haec propter illos scripta est homines
fabula<label for="11" class="margin-toggle sidenote-number"></label><input type="checkbox" id="11" class="margin-toggle"/><span
class="sidenote">haec fabula scripta est propter illos
homines</span><br></span> <span class="line">qui fictis causis
innocentes opprimunt.<br></span></p>
</section>
<section>
<h2 id="ii.-ranae-regem-petunt">II. Ranae Regem Petunt</h2>
<p><span class="line"><span class="newthought">Athenae</span> cum
florerent<label for="12" class="margin-toggle sidenote-number"></label><input type="checkbox" id="12" class="margin-toggle"/><span
class="sidenote">bene ferrent</span> aequis legibus,<br></span> <span
class="line">procax<label for="13" class="margin-toggle sidenote-number"></label><input type="checkbox" id="13" class="margin-toggle"/><span
class="sidenote">impudens</span> libertas civitatem
miscuit<label for="14" class="margin-toggle sidenote-number"></label><input type="checkbox" id="14" class="margin-toggle"/><span
class="sidenote">movit</span>,<br></span> <span
class="line">frenumque<label for="15" class="margin-toggle sidenote-number"></label><input type="checkbox" id="15" class="margin-toggle"/><span
class="sidenote">id quo equus retineatur</span> solvit
pristinum<label for="16" class="margin-toggle sidenote-number"></label><input type="checkbox" id="16" class="margin-toggle"/><span
class="sidenote">antiquum</span> licentia.<br></span> <span
class="line">Hic conspiratis factionum partibus<br></span> <span
class="line">arcem tyrannus occupat Pisistratus.<br></span> <span
class="line">Cum tristem servitutem flerent Attici,<br></span> <span
class="line">non quia crudelis ille, sed quoniam grave<br></span> <span
class="line">omne insuetis
onus<label for="17" class="margin-toggle sidenote-number"></label><input type="checkbox" id="17" class="margin-toggle"/><span
class="sidenote">omne onus grave est eis qui insueti sunt onerum</span>,
et coepissent queri,<br></span> <span class="line">Aesopus talem tum
fabellam rettulit.<br></span> <span class="line">“Ranae, vagantes
liberis paludibus,<br></span> <span class="line">clamore magno regem
petiere ab Iove,<br></span> <span class="line">qui dissolutos mores vi
compesceret<label for="18" class="margin-toggle sidenote-number"></label><input type="checkbox" id="18" class="margin-toggle"/><span
class="sidenote">contineret</span>.<br></span> <span class="line">Pater
deorum risit atque illis dedit<br></span> <span class="line">parvum
tigillum<label for="19" class="margin-toggle sidenote-number"></label><input type="checkbox" id="19" class="margin-toggle"/><span
class="sidenote">lignum</span>, missum
quod<label for="20" class="margin-toggle sidenote-number"></label><input type="checkbox" id="20" class="margin-toggle"/><span
class="sidenote">quod missum</span> subito vadi<br></span> <span
class="line">motu sonoque terruit pavidum genus.<br></span> <span
class="line">Hoc mersum
limo<label for="21" class="margin-toggle sidenote-number"></label><input type="checkbox" id="21" class="margin-toggle"/><span
class="sidenote">luto</span> cum iaceret diutius,<br></span> <span
class="line">forte una tacite profert e stagno caput,<br></span> <span
class="line">et explorato rege cunctas evocat.<br></span> <span
class="line">Illae timore
posito<label for="22" class="margin-toggle sidenote-number"></label><input type="checkbox" id="22" class="margin-toggle"/><span
class="sidenote">deposito</span>
certatim<label for="23" class="margin-toggle sidenote-number"></label><input type="checkbox" id="23" class="margin-toggle"/><span
class="sidenote">studiose</span> adnatant,<br></span> <span
class="line">lignumque supra turba petulans insilit.<br></span> <span
class="line">Quod cum
inquinassent<label for="24" class="margin-toggle sidenote-number"></label><input type="checkbox" id="24" class="margin-toggle"/><span
class="sidenote">polluissent</span> omni contumelia,<br></span> <span
class="line">alium rogantes regem
misere<label for="25" class="margin-toggle sidenote-number"></label><input type="checkbox" id="25" class="margin-toggle"/><span
class="sidenote">desperate</span> ad Iovem,<br></span> <span
class="line">inutilis quoniam esset qui fuerat
datus<label for="26" class="margin-toggle sidenote-number"></label><input type="checkbox" id="26" class="margin-toggle"/><span
class="sidenote">quoniam is qui fuerat datus inutilis
esset</span>.<br></span> <span class="line">Tum misit illis hydrum, qui
dente aspero<br></span> <span class="line">corripere coepit singulas.
Frustra necem<br></span> <span class="line">fugitant
inertes<label for="27" class="margin-toggle sidenote-number"></label><input type="checkbox" id="27" class="margin-toggle"/><span
class="sidenote">imbecilles</span>; vocem praecludit metus.<br></span>
<span class="line">Furtim igitur dant Mercurio mandata ad
Iovem,<br></span> <span class="line">adflictis ut succurrat. Tunc contra
Tonans<br></span> <span class="line">‘Quia noluistis vestrum ferre’,
inquit, ‘bonum,<br></span> <span class="line">malum
perferte<label for="28" class="margin-toggle sidenote-number"></label><input type="checkbox" id="28" class="margin-toggle"/><span
class="sidenote">malum gerite!</span>.’ Vos quoque, o cives,”
ait<label for="29" class="margin-toggle sidenote-number"></label><input type="checkbox" id="29" class="margin-toggle"/><span
class="sidenote">ait Aesopus</span>,<br></span> <span class="line">“hoc
sustinete, maius ne veniat, malum.”<br></span></p>
</section>
<section>
<h2 id="iii.-graculus-superbus-et-pavo">III. Graculus Superbus et
Pavo</h2>
<p><span class="line">Ne gloriari
libeat<label for="30" class="margin-toggle sidenote-number"></label><input type="checkbox" id="30" class="margin-toggle"/><span
class="sidenote">placeat</span> alienis bonis,<br></span> <span
class="line">suoque potius
habitu<label for="31" class="margin-toggle sidenote-number"></label><input type="checkbox" id="31" class="margin-toggle"/><span
class="sidenote">suo habitu = suo statu</span> vitam
degere<label for="32" class="margin-toggle sidenote-number"></label><input type="checkbox" id="32" class="margin-toggle"/><span
class="sidenote">vitam degere = vivere</span>,<br></span> <span
class="line">Aesopus nobis hoc exemplum prodidit.<br></span> <span
class="line">Tumens
inani<label for="33" class="margin-toggle sidenote-number"></label><input type="checkbox" id="33" class="margin-toggle"/><span
class="sidenote">inané</span>
graculus<label for="34" class="margin-toggle sidenote-number"></label><input type="checkbox" id="34" class="margin-toggle"/><span
class="sidenote"><img width="90" height="90" src="./img/graculus.jpg"
alt="avis rustica" /></span> superbia<br></span> <span
class="line">pinnas,
pavoni<label for="35" class="margin-toggle sidenote-number"></label><input type="checkbox" id="35" class="margin-toggle"/><span
class="sidenote"><img width="90" height="90" src="./img/pavonis.png"
alt="avis splendida" /></span> quae
deciderant<label for="36" class="margin-toggle sidenote-number"></label><input type="checkbox" id="36" class="margin-toggle"/><span
class="sidenote">pinnas pavonis quae deciderant</span>,
sustulit,<br></span> <span class="line">seque exornavit. Deinde,
contemnens suos<br></span> <span
class="line">immiscet<label for="37" class="margin-toggle sidenote-number"></label><input type="checkbox" id="37" class="margin-toggle"/><span
class="sidenote">interponit</span> se pavonum formoso gregi.<br></span>
<span class="line">Illi impudenti pinnas eripiunt avi,<br></span> <span
class="line">fugantque
rostris<label for="38" class="margin-toggle sidenote-number"></label><input type="checkbox" id="38" class="margin-toggle"/><span
class="sidenote">ad fugam rostris suis graculum
compellunt</span>.<br></span><span class="line">Male mulcatus
graculus<br></span> <span class="line">redire maerens coepit ad proprium
genus,<br></span> <span class="line">a quo repulsus tristem sustinuit
notam.<br></span> <span class="line">Tum quidam ex illis quos prius
despexerat<br></span> <span class="line">‘Contentus nostris si fuisses
sedibus<br></span> <span class="line">et quod Natura dederat voluisses
pati,<br></span> <span class="line">nec illam expertus esses
contumeliam<br></span> <span class="line">nec hanc repulsam tua sentiret
calamitas.’<br></span></p>
</section>
<section>
<h2 id="iv.-canis-per-fluvium-carnem-ferens">IV. Canis per Fluvium
Carnem Ferens</h2>
<p><span class="line">Amittit merito proprium qui alienum
adpetit.<br></span> <span class="line">Canis, per fluvium carnem cum
ferret, natans<br></span> <span class="line">lympharum in speculo vidit
simulacrum suum,<br></span> <span class="line">aliamque praedam ab
altero ferri putans<br></span> <span class="line">eripere voluit; verum
decepta aviditas<br></span> <span class="line">et quem tenebat ore
dimisit cibum,<br></span> <span class="line">nec quem petebat adeo
potuit tangere.<br></span></p>
</section>
<section>
<h2 id="v.-canis-et-capella-ovis-et-leo">V. Canis et Capella, Ovis et
Leo</h2>
<p><span class="line">Numquam est fidelis cum potente
societas.<br></span> <span class="line">Testatur haec fabella propositum
meum.<br></span> <span class="line">Vacca et capella et patiens ovis
iniuriae<br></span> <span class="line">socii fuere cum leone in
saltibus.<br></span> <span class="line">Hi cum cepissent cervum vasti
corporis,<br></span> <span class="line">sic est locutus partibus factis
leo:<br></span> <span class="line">‘Ego primam tollo nomine hoc quia rex
cluo;<br></span> <span class="line">secundam, quia sum consors,
tribuetis mihi;<br></span> <span class="line">tum, quia plus valeo, me
sequetur tertia;<br></span> <span class="line">malo adficietur si quis
quartam tetigerit.’<br></span> <span class="line">Sic totam praedam sola
improbitas abstulit.<br></span></p>
</section>
<section>
<h2 id="vi.-ranae-ad-solem">VI. Ranae ad Solem</h2>
<p><span class="line">Vicini furis celebres vidit nuptias<br></span>
<span class="line">Aesopus, et continuo narrare incipit -<br></span>
<span class="line">Uxorem quondam Sol cum vellet ducere,<br></span>
<span class="line">clamorem ranae sustulere ad sidera.<br></span> <span
class="line">Convicio permotus quaerit Iuppiter<br></span> <span
class="line">causam querellae. Quaedam tum stagni incola<br></span>
<span class="line">‘Nunc’ inquit ‘omnes unus exurit lacus,<br></span>
<span class="line">cogitque miseras arida sede emori.<br></span> <span
class="line">Quidnam futurum est si crearit liberos?’<br></span></p>
</section>
<section>
<h2 id="vii.-vulpes-ad-personam-tragicam">VII. Vulpes ad Personam
Tragicam</h2>
<p><span class="line">Personam tragicam forte vulpes viderat;<br></span>
<span class="line">quam postquam huc illuc semel atque iterum
verterat,<br></span> <span class="line">‘O quanta species’ inquit
‘cerebrum non habet!’<br></span> <span class="line">Hoc illis dictum est
quibus honorem et gloriam<br></span> <span class="line">Fortuna tribuit,
sensum communem abstulit.<br></span></p>
</section>
<section>
<h2 id="viii.-lupus-et-gruis">VIII. Lupus et Gruis</h2>
<p><span class="line">Qui pretium meriti ab improbis
desiderat,<br></span> <span class="line">bis peccat: primum quoniam
indignos adiuvat,<br></span> <span class="line">impune abire deinde quia
iam non potest.<br></span> <span class="line">Os devoratum fauce cum
haereret lupi,<br></span> <span class="line">magno dolore victus coepit
singulos<br></span> <span class="line">inlicere pretio ut illud
extraherent malum.<br></span> <span class="line">Tandem persuasa est
iureiurando gruis,<br></span> <span class="line">gulae quae credens
colli longitudinem<br></span> <span class="line">periculosam fecit
medicinam lupo.<br></span> <span class="line">Pro quo cum pactum
flagitaret praemium,<br></span> <span class="line">‘Ingrata es’ inquit
‘ore quae nostro caput<br></span> <span class="line">incolume abstuleris
et mercedem postules.’<br></span></p>
</section>
<section>
<h2 id="ix.-passer-ad-leporem-consiliator">IX. Passer ad Leporem
Consiliator</h2>
<p><span class="line">Sibi non cavere et aliis consilium dare<br></span>
<span class="line">stultum esse paucis ostendamus versibus.<br></span>
<span class="line">Oppressum ab aquila, fletus edentem
graves,<br></span> <span class="line">leporem obiurgabat passer ‘Ubi
pernicitas<br></span> <span class="line">nota’ inquit ‘illa est? Quid
ita cessarunt pedes?’<br></span> <span class="line">Dum loquitur, ipsum
accipiter necopinum rapit<br></span> <span class="line">questuque vano
clamitantem interficit.<br></span> <span class="line">Lepus semianimus
‘Mortis en solacium:<br></span> <span class="line">qui modo securus
nostra inridebas mala,<br></span> <span class="line">simili querella
fata deploras tua.’<br></span></p>
</section>
<section>
<h2 id="x.-lupus-et-vulpes-iudice-simio">X. Lupus et Vulpes Iudice
Simio</h2>
<p><span class="line">Quicumque turpi fraude semel innotuit,<br></span>
<span class="line">etiam si verum dicit, amittit fidem.<br></span> <span
class="line">Hoc adtestatur brevis Aesopi fabula.<br></span> <span
class="line">Lupus arguebat vulpem furti crimine;<br></span> <span
class="line">negabat illa se esse culpae proximam.<br></span> <span
class="line">Tunc iudex inter illos sedit simius.<br></span> <span
class="line">Uterque causam cum perorassent suam,<br></span> <span
class="line">dixisse fertur simius sententiam:<br></span> <span
class="line">‘Tu non videris perdidisse quos petis;<br></span> <span
class="line">te credo subripuisse quod pulchre negas.’<br></span></p>
</section>
<section>
<h2 id="xi.-asinus-et-leo-venantes">XI. Asinus et Leo Venantes</h2>
<p><span class="line">Virtutis expers, verbis iactans
gloriam,<br></span> <span class="line">ignotos fallit, notis est
derisui.<br></span> <span class="line">Venari asello comite cum vellet
leo,<br></span> <span class="line">contexit illum frutice et admonuit
simul<br></span> <span class="line">ut insueta voce terreret
feras,<br></span> <span class="line">fugientes ipse exciperet. Hic
auritulus<br></span> <span class="line">clamorem subito totis tollit
viribus,<br></span> <span class="line">novoque turbat bestias
miraculo:<br></span> <span class="line">quae, dum paventes exitus notos
petunt,<br></span> <span class="line">leonis adfliguntur horrendo
impetu.<br></span> <span class="line">Qui postquam caede fessus est,
asinum evocat,<br></span> <span class="line">iubetque vocem premere.
Tunc ille insolens<br></span> <span class="line">‘Qualis videtur opera
tibi vocis meae?’<br></span> <span class="line">‘Insignis’ inquit ‘sic
ut, nisi nossem tuum<br></span> <span class="line">animum genusque,
simili fugissem metu.’<br></span></p>
</section>
<section>
<h2 id="xii.-cervus-ad-fontem">XII. Cervus ad Fontem</h2>
<p><span class="line">Laudatis utiliora quae contempseris,<br></span>
<span class="line">saepe inveniri testis haec narratio est.<br></span>
<span class="line">Ad fontem cervus, cum bibisset, restitit,<br></span>
<span class="line">et in liquore vidit effigiem suam.<br></span> <span
class="line">Ibi dum ramosa mirans laudat cornua<br></span> <span
class="line">crurumque nimiam tenuitatem vituperat,<br></span> <span
class="line">venantum subito vocibus conterritus,<br></span> <span
class="line">per campum fugere coepit, et cursu levi<br></span> <span
class="line">canes elusit. Silva tum excepit ferum;<br></span> <span
class="line">in qua retentis impeditus cornibus<br></span> <span
class="line">lacerari coepit morsibus saevis canum.<br></span> <span
class="line">Tum moriens edidisse vocem hanc dicitur:<br></span> <span
class="line">‘O me infelicem, qui nunc demum intellego,<br></span> <span
class="line">utilia mihi quam fuerint quae despexeram,<br></span> <span
class="line">et, quae laudaram, quantum luctus
habuerint.’<br></span></p>
</section>
<section>
<h2 id="xiii.-vulpes-et-corvus">XIII. Vulpes et Corvus</h2>
<p><span class="line">Quae se laudari gaudent verbis
subdolis,<br></span> <span class="line">serae dant poenas turpi
paenitentia.<br></span> <span class="line">Cum de fenestra corvus raptum
caseum<br></span> <span class="line">comesse vellet, celsa residens
arbore,<br></span> <span class="line">vulpes invidit, deinde sic coepit
loqui:<br></span> <span class="line">‘O qui tuarum, corve, pinnarum est
nitor!<br></span> <span class="line">Quantum decoris corpore et vultu
geris!<br></span> <span class="line">Si vocem haberes, nulla prior ales
foret.’<br></span> <span class="line">At ille, dum etiam vocem vult
ostendere,<br></span> <span class="line">lato ore emisit caseum; quem
celeriter<br></span> <span class="line">dolosa vulpes avidis rapuit
dentibus.<br></span> <span class="line">Tum demum ingemuit corvi
deceptus stupor.<br></span></p>
</section>
<section>
<h2 id="xiv.-ex-sutore-medicus">XIV. Ex Sutore Medicus</h2>
<p><span class="line">Malus cum sutor inopia deperditus<br></span> <span
class="line">medicinam ignoto facere coepisset loco<br></span> <span
class="line">et venditaret falso antidotum nomine,<br></span> <span
class="line">verbosis adquisivit sibi famam strophis.<br></span> <span
class="line">Hic cum iaceret morbo confectus gravi<br></span> <span
class="line">rex urbis, eius experiendi gratia<br></span> <span
class="line">scyphum poposcit: fusa dein simulans aqua<br></span> <span
class="line">illius se miscere antidoto toxicum,<br></span> <span
class="line">combibere iussit ipsum, posito praemio.<br></span> <span
class="line">Timore mortis ille tum confessus est,<br></span> <span
class="line">non artis ulla medicum se prudentia,<br></span> <span
class="line">verum stupore vulgi, factum nobilem.<br></span> <span
class="line">Rex advocata contione haec edidit:<br></span> <span
class="line">‘Quantae putatis esse vos dementiae,<br></span> <span
class="line">qui capita vestra non dubitatis credere,<br></span> <span
class="line">cui calceandos nemo commisit pedes?’<br></span> <span
class="line">Hoc pertinere vere ad illos dixerim,<br></span> <span
class="line">quorum stultitia quaestus impudentiae est.<br></span></p>
</section>
<section>
<h2 id="xv.-asinus-ad-senem-pastorem">XV. Asinus ad Senem Pastorem</h2>
<p><span class="line">In principatu commutando civium<br></span> <span
class="line">nil praeter domini nomen mutant pauperes.<br></span> <span
class="line">Id esse verum, parva haec fabella indicat.<br></span> <span
class="line">Asellum in prato timidus pascebat senex.<br></span> <span
class="line">Is hostium clamore subito territus<br></span> <span
class="line">suadebat asino fugere, ne possent capi.<br></span> <span
class="line">At ille lentus ‘Quaeso, num binas mihi<br></span> <span
class="line">clitellas impositurum victorem putas?’<br></span> <span
class="line">Senex negavit. ‘Ergo, quid refert mea<br></span> <span
class="line">cui serviam, clitellas dum portem unicas?’<br></span></p>
</section>
<section>
<h2 id="xvi.-ovis-cervus-et-lupus">XVI. Ovis Cervus et Lupus</h2>
<p><span class="line">Fraudator homines cum advocat sponsum
improbos,<br></span> <span class="line">non rem expedire, sed malum
ordiri expetit.<br></span> <span class="line">Ovem rogabat cervus modium
tritici,<br></span> <span class="line">lupo sponsore. At illa,
praemetuens dolum,<br></span> <span class="line">‘Rapere atque abire
semper adsuevit lupus;<br></span> <span class="line">tu de conspectu
fugere veloci impetu.<br></span> <span class="line">Ubi vos requiram,
cum dies advenerit?’<br></span></p>
</section>
<section>
<h2 id="xvii.-ovis-canis-et-lupus">XVII. Ovis Canis et Lupus</h2>
<p><span class="line">Solent mendaces luere poenas malefici.<br></span>
<span class="line">Calumniator ab ove cum peteret canis,<br></span>
<span class="line">quem commendasse panem se contenderet,<br></span>
<span class="line">lupus, citatus testis, non unum modo<br></span> <span
class="line">deberi dixit, verum adfirmavit decem.<br></span> <span
class="line">Ovis, damnata falso testimonio,<br></span> <span
class="line">quod non debebat, solvit. Post paucos dies<br></span> <span
class="line">bidens iacentem in fovea prospexit lupum.<br></span> <span
class="line">‘Haec’ inquit ‘merces fraudis a superis
datur.’<br></span></p>
</section>
<section>
<h2 id="xviii.-mulier-parturiens">XVIII. Mulier Parturiens</h2>
<p><span class="line">Nemo libenter recolit qui laesit locum.<br></span>
<span class="line">Instante partu mulier actis mensibus<br></span> <span
class="line">humi iacebat, flebilis gemitus ciens.<br></span> <span
class="line">Vir est hortatus, corpus lecto reciperet,<br></span> <span
class="line">onus naturae melius quo deponeret.<br></span> <span
class="line">‘Minime’ inquit ‘illo posse confido loco<br></span> <span
class="line">malum finiri quo conceptum est initio.’<br></span></p>
</section>
<section>
<h2 id="xix.-canis-parturiens">XIX. Canis Parturiens</h2>
<p><span class="line">Habent insidias hominis blanditiae
mali;<br></span> <span class="line">quas ut vitemus, versus subiecti
monent.<br></span> <span class="line">Canis parturiens cum rogasset
alteram,<br></span> <span class="line">ut fetum in eius tugurio
deponeret,<br></span> <span class="line">facile impetravit. Dein
reposcenti locum<br></span> <span class="line">preces admovit, tempus
exorans breve,<br></span> <span class="line">dum firmiores catulos
posset ducere.<br></span> <span class="line">Hoc quoque consumpto
flagitari validius<br></span> <span class="line">cubile coepit. ‘Si mihi
et turbae meae<br></span> <span class="line">par’ inquit ‘esse potueris,
cedam loco.’<br></span></p>
</section>
<section>
<h2 id="xx.-canes-famelici">XX. Canes Famelici</h2>
<p><span class="line">Stultum consilium non modo effectu
caret,<br></span> <span class="line">sed ad perniciem quoque mortalis
devocat.<br></span> <span class="line">Corium depressum in fluvio
viderunt canes.<br></span> <span class="line">Id ut comesse extractum
possent facilius,<br></span> <span class="line">aquam coepere ebibere:
sed rupti prius<br></span> <span class="line">periere quam quod
petierant contingerent.<br></span></p>
</section>
<section>
<h2 id="xxi.-leo-senex-aper-taurus-et-asinus">XXI. Leo Senex, Aper,
Taurus et Asinus</h2>
<p><span class="line">Quicumque amisit dignitatem pristinam,<br></span>
<span class="line">ignavis etiam iocus est in casu gravi.<br></span>
<span class="line">Defectus annis et desertus viribus<br></span> <span
class="line">leo cum iaceret spiritum extremum trahens,<br></span> <span
class="line">aper fulmineis spumans venit dentibus,<br></span> <span
class="line">et vindicavit ictu veterem iniuriam.<br></span> <span
class="line">Infestis taurus mox confodit cornibus<br></span> <span
class="line">hostile corpus. Asinus, ut vidit ferum<br></span> <span
class="line">impune laedi, calcibus frontem extudit.<br></span> <span
class="line">At ille exspirans ‘Fortis indigne tuli<br></span> <span
class="line">mihi insultare: Te, Naturae dedecus,<br></span> <span
class="line">quod ferre certe cogor bis videor mori.’<br></span></p>
</section>
<section>
<h2 id="xxii.-mustela-et-homo">XXII. Mustela et Homo</h2>
<p><span class="line">Mustela ab homine prensa, cum instantem
necem<br></span> <span class="line">effugere vellet, ‘Parce, quaeso’,
inquit ‘mihi,<br></span> <span class="line">quae tibi molestis muribus
purgo domum.’<br></span> <span class="line">Respondit ille ‘Faceres si
causa mea,<br></span> <span class="line">gratum esset et dedissem veniam
supplici.<br></span> <span class="line">Nunc quia laboras ut fruaris
reliquiis,<br></span> <span class="line">quas sunt rosuri, simul et
ipsos devores,<br></span> <span class="line">noli imputare vanum
beneficium mihi.’<br></span> <span class="line">Atque ita locutus
improbam leto dedit.<br></span> <span class="line">Hoc in se dictum
debent illi agnoscere,<br></span> <span class="line">quorum privata
servit utilitas sibi,<br></span> <span class="line">et meritum inane
iactant imprudentibus.<br></span></p>
</section>
<section>
<h2 id="xxiii.-canis-fidelis">XXIII. Canis Fidelis</h2>
<p><span class="line">Repente liberalis stultis gratus est,<br></span>
<span class="line">verum peritis inritos tendit dolos.<br></span> <span
class="line">Nocturnus cum fur panem misisset cani,<br></span> <span
class="line">obiecto temptans an cibo posset capi,<br></span> <span
class="line">‘Heus’, inquit ‘linguam vis meam praecludere,<br></span>
<span class="line">ne latrem pro re domini? Multum falleris.<br></span>
<span class="line">Namque ista subita me iubet benignitas<br></span>
<span class="line">vigilare, facias ne mea culpa lucrum.’<br></span></p>
</section>
<section>
<h2 id="xxiv.-rana-rupta-et-bos">XXIV. Rana Rupta et Bos</h2>
<p><span class="line">Inops, potentem dum vult imitari,
perit.<br></span> <span class="line">In prato quondam rana conspexit
bovem,<br></span> <span class="line">et tacta invidia tantae
magnitudinis<br></span> <span class="line">rugosam inflavit pellem. Tum
natos suos<br></span> <span class="line">interrogavit an bove esset
latior.<br></span> <span class="line">Illi negarunt. Rursus intendit
cutem<br></span> <span class="line">maiore nisu, et simili quaesivit
modo,<br></span> <span class="line">quis maior esset. Illi dixerunt
‘bovem.’<br></span> <span class="line">Novissime indignata, dum vult
validius<br></span> <span class="line">inflare sese, rupto iacuit
corpore.<br></span></p>
</section>
<section>
<h2 id="xxv.-canes-et-corcodilli">XXV. Canes et Corcodilli</h2>
<p><span class="line">Consilia qui dant prava cautis
hominibus<br></span> <span class="line">et perdunt operam et deridentur
turpiter.<br></span> <span class="line">Canes currentes bibere in Nilo
flumine,<br></span> <span class="line">a corcodillis ne rapiantur,
traditum est.<br></span> <span class="line">Igitur cum currens bibere
coepisset canis,<br></span> <span class="line">sic corcodillus
‘Quamlibet lambe otio,<br></span> <span class="line">noli vereri.’ At
ille ‘Facerem mehercules,<br></span> <span class="line">nisi esse scirem
carnis te cupidum meae.’<br></span></p>
</section>
<section>
<h2 id="xxvi.-vulpes-et-ciconia">XXVI. Vulpes et Ciconia</h2>
<p><span class="line">Nulli nocendum: si quis vero laeserit,<br></span>
<span class="line">multandum simili iure fabella admonet.<br></span>
<span class="line">Ad cenam vulpes dicitur ciconiam<br></span> <span
class="line">prior invitasse, et liquidam in patulo marmore<br></span>
<span class="line">posuisse sorbitionem, quam nullo modo<br></span>
<span class="line">gustare esuriens potuerit ciconia.<br></span> <span
class="line">Quae, vulpem cum revocasset, intrito cibo<br></span> <span
class="line">plenam lagonam posuit; huic rostrum inserens<br></span>
<span class="line">satiatur ipsa et torquet convivam fame.<br></span>
<span class="line">Quae cum lagonae collum frustra lamberet,<br></span>
<span class="line">peregrinam sic locutam volucrem accepimus:<br></span>
<span class="line">‘Sua quisque exempla debet aequo animo
pati.’<br></span></p>
</section>
<section>
<h2 id="xxvii.-canis-et-thesaurus-et-vulturius">XXVII. Canis et
Thesaurus et Vulturius</h2>
<p><span class="line">Haec res avaris esse conveniens potest,<br></span>
<span class="line">et qui, humiles nati, dici locupletes
student.<br></span> <span class="line">Humana effodiens ossa thesaurum
canis<br></span> <span class="line">invenit, et, violarat quia Manes
deos,<br></span> <span class="line">iniecta est illi divitiarum
cupiditas,<br></span> <span class="line">poenas ut sanctae religioni
penderet.<br></span> <span class="line">Itaque, aurum dum custodit
oblitus cibi,<br></span> <span class="line">fame est consumptus. Quem
stans vulturius super<br></span> <span class="line">fertur locutus ‘O
canis, merito iaces,<br></span> <span class="line">qui concupisti subito
regales opes,<br></span> <span class="line">trivio conceptus, educatus
stercore.’<br></span></p>
</section>
<section>
<h2 id="xxviii.-vulpes-et-aquila">XXVIII. Vulpes et Aquila</h2>
<p><span class="line">Quamvis sublimes debent humiles
metuere,<br></span> <span class="line">vindicta docili quia patet
sollertiae.<br></span> <span class="line">Vulpinos catulos aquila
quondam sustulit,<br></span> <span class="line">nidoque posuit pullis
escam ut carperent.<br></span> <span class="line">Hanc persecuta mater
orare incipit,<br></span> <span class="line">ne tantum miserae luctum
importaret sibi.<br></span> <span class="line">Contempsit illa, tuta
quippe ipso loco.<br></span> <span class="line">Vulpes ab ara rapuit
ardentem facem,<br></span> <span class="line">totamque flammis arborem
circumdedit,<br></span> <span class="line">hosti dolorem damno miscens
sanguinis.<br></span> <span class="line">Aquila, ut periclo mortis
eriperet suos,<br></span> <span class="line">incolumes natos supplex
vulpi reddidit.<br></span></p>
</section>
<section>
<h2 id="xxix.-asinus-inridens-aprum">XXIX. Asinus Inridens Aprum</h2>
<p><span class="line">Plerumque stulti, risum dum captant
levem,<br></span> <span class="line">gravi destringunt alios
contumelia,<br></span> <span class="line">et sibi nocivum concitant
periculum.<br></span> <span class="line">Asellus apro cum fuisset
obvius,<br></span> <span class="line">‘Salve’ inquit ‘frater.’ Ille
indignans repudiat<br></span> <span class="line">officium, et quaerit
cur sic mentiri velit.<br></span> <span class="line">Asinus demisso pene
‘Similem si negas<br></span> <span class="line">tibi me esse, certe
simile est hoc rostro tuo.’<br></span> <span class="line">Aper, cum
vellet facere generosum impetum,<br></span> <span class="line">repressit
iram et ‘Facilis vindicta est mihi:<br></span> <span class="line">sed
inquinari nolo ignavo sanguine.’<br></span></p>
</section>
<section>
<h2 id="xxx.-ranae-metuentes-proelia-taurorum">XXX. Ranae Metuentes
Proelia Taurorum</h2>
<p><span class="line">Humiles laborant ubi potentes
dissident.<br></span> <span class="line">Rana e palude pugnam taurorum
intuens,<br></span> <span class="line">‘Heu, quanta nobis instat
pernicies’ ait.<br></span> <span class="line">interrogata ab alia cur
hoc diceret,<br></span> <span class="line">de principatu cum illi
certarent gregis<br></span> <span class="line">longeque ab ipsis
degerent vitam boves,<br></span> <span class="line">‘Sit statio separata
ac diversum genus;<br></span> <span class="line">expulsus regno nemoris
qui profugerit,<br></span> <span class="line">paludis in secreta veniet
latibula,<br></span> <span class="line">et proculcatas obteret duro
pede.<br></span> <span class="line">Ita caput ad nostrum furor illorum
pertinet.’<br></span></p>
</section>
<section>
<h2 id="xxxi.-miluus-et-columbae">XXXI. Miluus et Columbae</h2>
<span class="line">Qui se committit homini tutandum improbo,<br></span>
<span class="line">auxilia dum requirit, exitium invenit.<br></span>
<span class="line">Columbae saepe cum fugissent miluum,<br></span> <span
class="line">et celeritate pinnae vitassent necem,<br></span> <span
class="line">consilium raptor vertit ad fallaciam,<br></span> <span
class="line">et genus inerme tali decepit dolo:<br></span> <span
class="line">‘Quare sollicitum potius aevum ducitis<br></span> <span
class="line">quam regem me creatis icto foedere,<br></span> <span
class="line">qui vos ab omni tutas praestem iniuria?’<br></span> <span
class="line">Illae credentes tradunt sese miluo.<br></span> <span
class="line">Qui regnum adeptus coepit vesci singulas,<br></span> <span
class="line">et exercere imperium saevis unguibus.<br></span> <span
class="line">Tunc de reliquis una ‘Merito plectimur,<br></span> <span
class="line">huic spiritum praedoni quae commisimus.’<br></span>
</section>
</body>
</html>
